# Nivelleringsopties

Het venster **Resources nivelleren** lost overbelasting op door taken te verschuiven. Het werkt in twee stappen: **Berekenen** maakt een voorstel (er wijzigt nog niets), **Toepassen** voert het uit.

## Openen

**Resources** → lintgroep **Nivellering** → **Nivelleren…**. **Esc**, het kruisje of een klik buiten het venster sluit zonder toe te passen.

## Opties

- **Alleen binnen speling nivelleren (smoothing) — projecteinddatum blijft vast** — aangevinkt schuift de nivellering taken alleen binnen hun totale speling: de einddatum kan niet verschuiven, maar niet elk conflict is dan oplosbaar. Uitgevinkt (standaard) mag de projecteinddatum uitlopen om alle conflicten op te lossen.
- **Resources** — een checkbox per resource: welke resources meedoen. Materiaal-resources ontbreken hier (materiaal wordt niet genivelleerd). Standaard staan alle resources aan.

## Berekenen

Vereist een actuele berekening; anders toont het venster "Bereken eerst de planning (F5) voordat je nivelleert." De knop is ook uitgeschakeld zolang geen enkele resource is aangevinkt. Elke optie-wijziging maakt een eerder voorstel ongeldig — bereken dan opnieuw.

Het berekenen gebeurt op de achtergrond: de app bevriest niet en het venster blijft bedienbaar, ook bij grote projecten. Zolang de berekening loopt staat er **Bezig met berekenen…** met een knop **Stoppen**; stoppen levert geen voorstel op. Verander je intussen een optie, dan stopt de lopende berekening vanzelf. Is de planning tijdens het rekenen gewijzigd, dan meldt het venster dat en klik je opnieuw op **Berekenen**.

## Voorstel (preview)

- **Projecteinddatum-regel** — "ongewijzigd (datum)" of "oude datum → nieuwe datum" (rood) als het project uitloopt.
- **Tabel** — per verschoven taak: **Taak**, **Oude start**, **Nieuwe start** en **Dagen verschoven**. Ook niet-geresourcete opvolgers die door de logica meeschuiven staan erin.
- Is er niets te doen, dan meldt het venster "Geen taken hoeven te verschuiven — de planning is al conflictvrij."

## Resterende conflicten

Taken die niet binnen de regels passen, met per taak het aantal conflictdagen en een reden:

- "… vraagt op de piek … eenh./dag, capaciteit is … — niet oplosbaar door schuiven." — een toewijzing vraagt op zijn piek meer dan de resource-capaciteit; verlaag de eenheden/dag of verhoog Max. eenheden.
- "De resource werkt niet op alle dagen die deze taak nodig heeft — verschuiven lost dit niet op." — kalender-mismatch tussen taak en resource.
- "Onvoldoende vrije capaciteit binnen de speling om dit conflict op te lossen." — vooral bij smoothing: binnen de beschikbare speling is geen vrij venster.

## Toepassen en terugdraaien

**Toepassen** voert het voorstel uit en sluit het venster; **Annuleren** sluit zonder wijziging. Een toegepaste nivellering maak je ongedaan met **Nivellering wissen** (dezelfde lintgroep) of Ctrl+Z.

## Verder lezen

- [Resources, histogram & nivellering](docs://gids-resources-histogram) — overbelasting herkennen in het histogram en de complete nivelleer-werkwijze.
